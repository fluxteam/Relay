---
title: Relay Flux Testers Anlaşması
---

# Relay Flux Testers Anlaşması (RFTA) {: #title }

_Son güncelleme: 11 Ağustos 2021 16:16 UTC+3 / TSİ (Türkiye saati ile)_

Bu, Tester ekibi ("siz" veya "sizler") ve FluxTeam ("bizler") arasında Relay hakkında 
geçerli olan bir anlaşmadır. "Relay Sandbox" suncusunda (kısaca "Sunucu" olarak 
adlandırılacaktır) bulunduğunuz ve/veya Relay'i test ettiğiniz sürece bu anlaşmayı 
kabul etmiş sayılırsınız. Bu şartların bir veya birden fazlasının ihlali Tester statünüzün 
riske atılmasına ve/veya Relay'i test etme hakkınızın sona ermesine neden olabilir.

* Bizler, size Relay'i test etme izni sağlıyoruz. Bu izin sadece size özeldir, 
  bu yüzden bu izni başkalarına transfer edemezsiniz, sadece test süreci içinde 
  kullanabilirsiniz ve aksi belirtilmediği sürece "kötü" sayılabilecek herhangi bir niyetle
  kullanamazsınız. Hata (bug) test etmek amacıyla bir kanalı silmek veya Relay'in ne kadar hızlı
  olduğunu görmek için toplu mesaj attırmak (spam) gibi şeyler "kötü" amaç sayılmaz, fakat herhangi
  bir güvenlik açığı bulunduğunda bunu bildirmeyip daha sonrasında başka amaçlar için 
  kullanmak "kötü" bir amaç sayılır.

* Sunucu dışındaki herhangi bir kişiye Relay'in tanıtılmamış olan herhangi bir özelliğinin 
  veya komutunun ekran görüntüsünü çekmek ve/veya tanıtmanız yasaktır. Fakat Relay ile 
  ilgili bir ekran görüntüsü veya bir özellik daha önceden bizler tarafından bu dökümantasyon
  sayfasında veya başka bir yerde paylaşıldıysa, tekrar paylaşmakta özgürsünüz.

* Sunucu, test süreci bittiği anda arşive alınacak (sadece okunabilir duruma getirilecek)
  ardından belirli bir süre sonra kapatılacaktır. Bu yüzden, Sunucu'da daha sonrasında 
  işinize yarayacak herhangi bir şey varsa FluxTeam sunucusundaki Tester kanallarında saklayın
  veya önemli konuşmaları Sunucu dışında yapın.

* FluxTeam, bu şartların bir kısmını veya tamamını gerektiği sürece değiştirme hakkına 
  sahiptir. Eğer şartlar güncellenirse, bunu bildirmek zorundadır.

* Eğer şartların bir kısmını veya tamamını kabul etmiyorsanız veya artık Relay'i test etmek 
  istemiyorsanız Relay'i test etmeyi bırakabilir ve Sunucu'dan ayrılabilirsiniz. 
  Relay'i test etmek zorunda değilsiniz, bu tamamen isteğe bağlıdır. 
  Bu yüzden kendi isteğiniz ile Relay'i test etmeyi bıraktığınızda Tester statünüz riske atılmaz.

* Bu anlaşmanın metni hem Sunucu'da, hem de sitede paylaşılmıştır. İkisi arasında uyuşmazlık
  söz konusu olduğunda, site üzerindeki anlaşma geçerli olacaktır.

FluxTeam'in bir parçası olduğunuz ve Relay'i test etmeye yardım ettiğiniz için çok teşekkür ederiz. 
Herhangi bir sorun, soru, öneri veya şikayet için bize özel mesaj atabilir veya FluxTeam 
sunucusundaki Tester sohbet kanallarından bildirebilirsiniz.

\- FluxTeam